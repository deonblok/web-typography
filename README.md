# Web Typography, 2020/2021

Als je doof bent, of als je om een andere reden geen geluid kunt horen, dan mis je veel informatie als je een film kijkt. Knisperende voetstappen, langzaam aanzwellende muziek, nerveus getik op een deur, je hoort het natuurlijk allemaal niet. Nu bestaat er zoiets als *closed caption*, wat een type ondertiteling is waarbij ook dingen als omgevingsgeluiden en de muziek beschreven worden. Hierdoor krijgt een kijker die informatie wel binnen.

Alleen wordt die auditieve informatie nogal neutraal beschreven. Het geluid van huilend persoon zou bijvoorbeeld beschreven kunnen worden als *snikgeluid op de achtergrond*. En iemand die lacht zou geschreven kunnen worden als *iemand lacht.* Heel neutraal, bijna zakelijk, en bovendien allebei in precies hetzelfde neutrale lettertype. Terwijl het toch echt over twee heel verschillende emoties gaat. 

Dat kan visueel sterker. 

En dat gaan jullie doen.

## Leerdoelen

- Je kan de kennis over vormgeving die je hebt opgedaan tijdens de minor technisch toepassen met behulp van CSS
- Je kan verborgen nuance uit een audiotrack overtuigend vertalen naar visuele (typografische) beelden
- Je kan je typografische keuzes onderbouwen.
- Je hebt de exclusive design principles gebruikt.

## Inhoud
1. Typografie
2. Kleurkeuze
3. Feedbacksessies/Voortgangsgesprekken
4. Testen
5. Exclusive Design Principles
6. Nawoord
7. Bronnen

## Typografie

Voor de typografie heb ik gekozen voor het Brenner font, dit heb ik gekozen omdat ik hier de meeste kansen en verschillende mogelijkheden in zag. Door de verschillende soorten kan ik kiezen welke bij wat voor personage past. Ik heb gekozen voor Brenner Mono Bold. Een simpele een stevige letter. De personages (voice 1 & voice 2) praten beide erg streng en bazig waardoor ik vond dat er een bold font bij aansloot.

Voor voice 3  het personage met een zin, Fuck off, skin-job! heb ik gekozen om het in een italic stijl te plaatsen. Zo valt het voor de kijker op dat er iets “speciaals” aan de hand is met deze zin. Dit personage loopt voorbij en brengt in de paar seconden een onprettige sfeer met zich mee. Om de sfeer te proberen over te brengen heb ik de woorden Fuck Off een line-through gegeven om aan te geven dat dit aanstootgevende woorden zijn. Verder heb de woorden wel op normaal groote gelaten omdat het verder redelijk timide maar krachtig werd uitgesproken en ik de kijker niet het gevoel wilde geven dat het geschreeuwd werd.

De vierde stem/ het vierde personage is voice 4. Deze komt in mij  einde terug in de filmscène. Het is een wat kalmere stem vergeleken de andere drie, ergens ook wel een beetje opgewekt.  Ik heb ook dit personage in Brenner Mono Bold  gedaan omdat ondanks hij wat kalmer is is de boodschap wel scherp. Hierdoor heb ik een contrast met kleur en typografie gebruikt om het gevoel zo goed mogelijk over te brengen op de kijker.
 
## Kleurkeuze

Ik heb er voor gekozen de kijker een echt filmbeleving te proberen te geven. Een zwarte achtergrond zodat de filmscène er goed in naar voren komt.  Voor de verschillende personages heb ik ook verschillende kleuren gebruikt. Zo heb ik voor voice 1  een lichte groen blauwe neon kleur gebruikt. Deze komt goed naar voren op de zwarte achtergrond. Voor voice 2 heb ik gekozen voor een neon roze kleur. Ook deze kleur komt goed naar voren met de zwarte achtergrond. De kleuren van Voice 1 & Voice 2 heb ik gebaseerd op het allereerste beeld van deze film scene. De twee neon-borden zijn dezelfde kleuren. 
Voor Voice 3 heb ik een rode kleur uitgekozen. Rood wordt vaak geassocieerd met kwaad en boos zijn. Doordat het personage aan het vloeken is in de scene heb ik dit gevoel proberen over te brengen.
Als laatste voice 4, Voice 4 is een wat zachtere en timide stem met een duidelijke boodschap. Doordat ik al een wat stevigere letter heb uitgekozen wilde ik een goede balans vormen voor dit personage. Ik heb gekozen voor een gele kleur, geel wordt gezien als een vrolijke en lieve kleur. Vandaar dat ik een stevige letter wilde combineren met een wat lievere kleur om zo de balans te vinden en ook hier een gevoel mee heb proberen over te brengen.
 
In de scènes gaan er sirenes en/of alarmen af. Dit zijn vaak noodsignalen en zijn meestal rood. Ik heb daarom ervoor gekozen om een rode kleur te gebruiken voor deze geluiden zodat een doof persoon ook snel deze link kan leggen. Naast de rode kleur heb ik ook gekozen voor wit. Dit heb   ik gedaan voor de schelle geluiden. Omdat het witte licht al snel pijn gaat doen aan ogen en en de schelle geluiden aan de oren wilde ik deze ervaring hetzelfde houden. 
Ook is het geluid van de sirene/alarm aan het opbouwen van heel zacht naar steeds luider. Hier heb ik ook wit voor gebruikt. Het licht wordt steeds feller naarmate het geluid toeneemt. Zo heb ik geprobeerd dezelfde opbouwende spanning te creëren.

## Feedbacksessies/Voortgangsgesprekken
Ik heb twee voortgangsgesprekken gehad. Hieruit heb ik veel input, feedback en inspiratie gekregen. Hieronder een kort overzicht van de feedbackpunten.

Voortgangsgesprek 1
- Lekker bezig, probeer goed uit te leggen waarom je welke keuze maakt.
- Het mag nog veel expressiever. 
- *Tip: ga zoveel mogelijk code typen, gooi veel css op het scherm. Experimenteer!*

Ik heb geprobeerd na deze feedback goed te kijken hoe ik het expressiever kon maken. Dit heb ik uiteindelijk gedaan door verschillende kleuren, grote licht flitsen en beweging van het frame. Ik heb ook mega veel css getypt van alles om uit te testen. Wat past er bij, wat niet. Vaak liet ik deze css code hidden staan zodat ik later in het proces het nog kon gaan gebruiken en anders als nog kon wissen. 


Voortgangsgesprek 2
- ​Goede leesbaarheid voor de kleuren uitzoeken.
- Persoonlijkheid toevoegen typografie.
- Effecten weinig feedback voor omdat ik daar nog niet veel van had.
- Bloodblack is meer tekst dan meaning overbrengen.
- Geluid en tekst gescheiden houden. Vormgeven wat je hoort!
- Karaoke stijl tekst

Ik heb onderzoek gedaan naar juiste kleuren voor op een zwarte achtergrond. Ik heb deze kleurne uitgezocht in samenhanging met de film zodat het wel een geheel kon blijven. Ik had voor dit voortgangsgesprek nog niet echt veel effecten waardoor ik hier geen feedback op heb. In een van mijn eerste iteraies heb ik het woord Blood-black een gardient gegeven met zwrat en rood. Tijdens mijn feedback werd er gezegd dat blood-black helemaal geen meerwaarde heeft aan de film om het extra aandacht te geven. Daarom heb ik het bij een nieuwe iteratie verwijderd omdat het voor een doof persoon verwarrend kan worden als hier de nadruk op gelegd wordt. Ik hoorde bij feedback bij ene andere student het idee van de tekst met onderlijning als een soort karaoke. Dit bracht mij op het idee om de tekst van kleur te laten veranderen bij elk gesproken woord. Op deze manier kan een doof persoon ook goed volgen wat er op dat moment gezegd wordt.
Ik vond het lastig om inspiratie te krijgen voor het project. Ik merkte dat ik snel ging neigen naar de visuele aspecten in de film, een grote valkuil dus. Ik moest mij juist focussen op wat ik hoorde. Ik heb de video heel veel keer achterelkaar bekeken om goed te luisteren naar de geluiden. Zo ben ik gaan denken: Wat hoor ik? Wat voel ik? Wat willen ze overbrengen? Hoe kan ik dezelfde ervaring overbrengen aan iemand die het niet kan horen?


## Testen

Ik vind het belangrijk om altijd je product te testen. Ik heb hierdoor in mijn eigen omgeving thuis gevraagd om mij hierbij te helpen. Ik heb de video getest met en zonder geluid. Dit heb ik gedaan om personen die buiten dit project staan de juiste ervaring te geven. Uit deze testen kon ik nieuwe iteraties maken op bijvoorbeeld de luide pieptoon aan het einde van het 1e fragment. Ik had eerst ene half witte box-shadow en deze heb ik volledig gemaakt voor een betere ervaring.

## Exclusive Design Principles
### Study Situation
Ik heb voor dit project verschillende onderzoeken gedaan. Onderzoek naar verschillende css code & onderzoek naar de film en onderliggende feiten van de film. Ook heb ik wat gelezen over doofheid om mij beter in te leven in de doelgroep (een doof persoon). 

### Ignore Conventions
Iedereen wilt begrijpen wat waar voor staat. Hier zijn standaard conventies voor omdat je zoveel mogelijk mensen wilt bereiken en het product laten begrijpen. Helaas zijn ook talloze mensen die hier buiten vallen waardoor zij niet de zelfde ervaring kunnen hebben als anderen. Zo ook een doof persoon. Zij beleven een film heel anders dan iemand die de film kan horen. Voor dove personen zijn er vaak als standaard conventie ondertitels met audiodescriptie. Ik wilde dit doorbreken door geen audiodescriptie toe te voegen en de gebruiker echt kan zien wat er afgspeeld wordt op dat moment. Ook heb ik geen standaard kleur gekozen voor de teksten om zo mijn eigen draai er aan te geven.
### Prioritise Identity
Ik heb geprobeerd verschillende identiteiten te betrekken bij het maken van deze opdracht. Ik heb onderzoek gedaan naar hoe dove personen films bekijken. Ook heb ik gekeken naar de voorwaarden van de opdracht. Wat wordt er gevraagd?, wat is belangrijk? en wat wordt er verwacht? Ook heb ik mijn eigen ontwerpsidentieit heirbij betrokken. Wat past bij de film? Hoe kan ik er voor zorgen dat ik het expressiever kan maken? en een hele belangrijke voor mij: Hoe stap ik uit mijn eigen comfortzone om een zo goed mogelijk eindproduct neer te zetten?
### Add Nonsense
Door je als ontwerper niet aan de standaard richtlijnen te houden vond ik even wennen. Het is buiten mijn comfortzone maar wel heel leuk om te doen! Verschillende kleuren tekst, gekke lichtflitsen en bewegend beeld. Deze dingen zijn eigenlijk allemaal erg storend maar samen vormt het wel een geheel. Op deze manier hoop ik de film leuker over te laten komen voo een doof persoon.

## Nawoord

Webtypografie vond ik een erg lastig vak. :face_exhaling: Code is een onderwerp waar ik veel moeite mee heb en hierdoor minder leuk ben gaan vinden dan voorheen. Maar ondanks ik het een moeilijke opdracht vond heb ik er wel ontzettend veel van geleerd en het zelfs leuk gevonden! Iets wat ik uiteindelijk erg belangrijk vind.

Ik heb helaas wel een 2e fragment moeten laten vallen omdat ik heel lang ben bezig geweest met het uitzoeken hoe alles werkt. Daarom heb ik alleen het 1e fragment zo goed mogelijk proberen neer te zetten!
> **Ik heb mijzelf uitgedaagd voor deze opdracht en ik ben er best wel trots op.** 

## Bronnen
1. https://stackoverflow.com/questions/16371722/select-multiple-child-in-css
Deze heb ik gebruikt om uit te zoeken hoe ik bepaalde stukken tekst kon aanspreken. Dit was in een eerdere iteratie en heb ik uiteindelijk niet meer gebruikt.
2. https://www.youtube.com/watch?v=OtLvtMqWNz8
Deze video heb ik bekeken voor onderzoek naar de film. Er wordt gepraat over waarom interlinked en cells gebruikt wordt in het script en waar het vandaan komt. (Heel interessant!)
3. https://blog.cloud66.com/box-shadow-transition-performance 
Het maken van een transtion op een box-shadow. Deze heb ik gebruikt voor het opbouwen van een felle witte licht flits tijdens de luide piep.
4. https://www.w3schools.com/css/css_important.asp 
!important tag om tijdens het verloop van de tekst mee te kunnen lezen.
5. https://graphicdesign.stackexchange.com/questions/20258/colors-to-use-with-black-background 
Gebruikt voor kleuronderzoek vooral naar kleuren op zwart.
6. https://webcode.tools/generators/css/keyframe-animation 
Veschillende keyframe animaties, het schudden en blinken heb ik hier vandaan.

--- 
Deon Blok - Hogeschool van Amsterdam - Minor Visual Interface Design - Webtypografie
---